---
title: 'Costruzione di cosmetico'
description: 'Diario del progetto di cosmetico, un attività di vendita multicanale di prodotti di skin-care con un sistema di suggerimento di prodotti basato sulle analisi del viso'
date: 2025-10-25
tags: ['cosmetico']
authors: ['vitoesposito']
---

## Cosmetico - cos'è

Cosmetico è un progetto multicanale per la vendita di prodotti di skin-care con un sistema di suggerimento basato sull'analisi del viso. Al momento, è l'idea su cui sto lavorando.

### L'origine dell'idea

L'idea nacque durante una vacanza nelle campagne del Viterbese. Un tardo pomeriggio, io e la mia ragazza stavamo girando per negozi alla ricerca di cibo e articoli per la casa.

Entrammo in un noto negozio di una catena privata di articoli per la casa e cosmetici. Inizialmente, mi spazientivo per il tempo che impiegava a scegliere, provare e decidere cosa acquistare. Così iniziai a girare per i vari reparti.

Mi imbattetti nel reparto di cura della pelle. Iniziai a leggere le etichette, osservando quanti tipi di prodotti esistevano e quanti ingredienti contenessero. Mi chiedevo quale facesse al caso mio. Presi un prodotto, lo acquistai e lo mostrai a lei.

Era sorpresa dell'accaduto. Prima d'ora non avevo mai comprato nulla del genere. Sono sempre stato una persona frugale che non ha mai speso denaro in prodotti cosmetici specifici, se non quelli base per lavarmi o al massimo dei profumi.

## Concretizzazione dell'idea

Al ritorno a casa, parlando del futuro, pensavamo a cosa fare quando lei si sarebbe laureata. Scherzando disse: "Mi piacerebbe fare un tipo di lavoro come quelli dove devi fare i pacchettini e spedirli".

Perso nei miei pensieri, continuavo a rimuginare su come sfruttare le mie conoscenze in sviluppo web e design per creare un sistema che potesse rendere reali:
- La mia ambizione di creare un progetto imprenditoriale
- La sua visione di un lavoro che le piacesse e di cui potesse essere orgogliosa

## Definizione del progetto

Immagina un sistema che analizza la tua pelle e suggerisce i prodotti migliori per te, basato sull'analisi del viso e delle condizioni cutanee, integrato con un sistema di vendita multicanale di prodotti di skin-care.

### Il modello di business

Il progetto prevede un modello di business ibrido multicanale:

**Fase 1: Vendita locale**
- Vendita diretta in ambito LOCALE con prodotti selezionati ottimizzando l'effort SEO prediligendo prodotti già best-seller
- Attività fisica tradizionale con supporto online e delivery locale
- Inizio costruzione del dataset per lo sviluppo del modello di intelligenza artificiale

**Fase 2: Espansione intelligente**
- Modello di intelligenza artificiale che evolve nel tempo (OCR per l'analisi del viso e delle condizioni cutanee)
- Miglioramento basato su dati reali e feedback degli utenti
- Dataset che cresce e diventa più accurato