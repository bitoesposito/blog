---
title: 'Diario della formazione in Data Structures and Algorithms'
description: 'Storia di un debito tecnico personale e di come ho deciso di ristrutturarlo partendo dalle fondamenta'
date: 2025-11-06
tags: ['formazione']
authors: ['vitoesposito']
---

Sta capitando troppo spesso che, invece di andare avanti, mi ritrovo bloccato a causa di un senso di incompletezza: quella sensazione orribile di procedere, fare, e poi dover tornare indietro per ripetere lo stesso processo in maniera ottimizzata per come ho imparato a farlo, senza nemmeno sapere se ho fatto le cose nella maniera corretta.

Perciò d'ora in poi mi sono ripromesso di recuperare un po' di "debito tecnico personale". Scriverò quindi un diario della mia formazione per validare la mia comprensione degli argomenti che studierò e per tenere traccia di come progredisco, così da non rimanere più bloccato. Inizierò con il corso di <a href="https://www.udemy.com/course/data-structures-algorithms-javascript" target="_blank">Data Structures and Algorithms</a> su Udemy.

Ci saranno sub-posts che riguarderanno argomenti specifici del corso, e questo articolo principale che fungerà da diario di formazione. In questo modo potrò sviluppare, oltre a una validazione personale, anche materiale formativo ben documentato per chiunque voglia seguire il mio percorso.