---
title: 'Astrazione e pensieri sul lavoro di sviluppo in sistemi complessi'
description: 'Pensieri sul processo di astrazione della struttura di un sistema complesso e della gestione del lavoro di sviluppo in esso da sviluppatore indipendente'
date: 2025-10-24
tags: ['astrazione']
authors: ['vitoesposito']
---

<p class="text-sm text-muted-foreground"><strong>DISCLAIMER:</strong> Ogni pensiero o concetto espresso in questo articolo è il risultato di un lavoro di riflessione e di astrazione critica personale.</p>

## L'astrazione

L'astrazione è il processo di separazione di un concetto o di un oggetto in parti più semplici e più facili da comprendere, per poi ricomporlo e riunirlo in modo più efficace.

Questo processo si applica a qualsiasi oggetto o concetto, in vari modi:

- Preparare il proprio pensiero prima di esprimerlo in un vocale di WhatsApp
- Scrivere un articolo per un blog o un libro
- Creare un piano di marketing per un progetto
- Sviluppare un software o un sistema complesso

Rifiutarsi di astrarre qualcosa prima di metterlo in atto significa posticipare il momento in cui gli elementi base per comprendere e gestire il problema vengono messi in ordine. Il risultato ottenuto sarà confuso e difficile da comprendere.

Questo porta alla situazione di dover comunque rimediare a un problema di incomprensione e di difficoltà di gestione, che può risultare in un esito non soddisfacente e in un costo maggiore per la rimediazione.

<div class="callout note flex flex-col p-4 border-l-4">
  <p class="text-lg m-0">Invio un vocale che faccio prima</p>
  <p class="text-sm m-0">Sì, il cazzo, 10 minuti di vocale e poi devo stare a capire che hai detto solo perché non sai neanche tu che mi vuoi dire</p>
</div>

## Il ruolo della comprensione e dell'astrazione nel lavoro di sviluppo

Nel lavoro di sviluppo l'astrazione diventa ancora più fondamentale. Il ciclo tipico è questo:

- Pensi a un'idea di progetto
- Dici: "Wow, questa è una grande idea, devo realizzarla"
- La realizzi per tirare fuori il risultato che avevi pensato
- Poi realizzi che è tutto un casino e ha bisogno di essere scomposto per essere sostenibile

**Progetti piccoli**: possono anche funzionare senza astrazione approfondita. La loro unica responsabilità è fare quello per cui sono stati creati.

**Progetti grandi**: la loro responsabilità diventa quella di orchestrare parti più piccole e farle funzionare in modo efficiente e scalabile. Ecco il problema: il progetto è troppo grande e non è possibile gestirlo in modo efficiente e scalabile senza scomporlo in parti più piccole e gestibili.

## Conclusione

**L'astrazione non è solo una tecnica di sviluppo, è un approccio mentale che si applica a qualsiasi attività complessa che deve essere fatta**. 

Il tempo investito nell'astrazione iniziale si ripaga sempre, evitando ore di rimediazione e frustrazione futura, ed è per questo che questo blog nasce, per accompagnarmi nel processo di astrazione di idee, strutture e comprensione delle tecnologie necessarie allo sviluppo dei miei progetti.